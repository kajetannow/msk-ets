<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="styles/main.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Bungee&display=swap" rel="stylesheet">
    <link href="https://fonts.googleapis.com/css2?family=Open+Sans:wght@400;600&display=swap" rel="stylesheet">
    <title>Kampania</title>
</head>
<body>
    <nav>
        <img src="./pictures/logo.png" class="logo"/>
        <h1>60% przekazu TG Polskie Elektrownie to kit!</h1>
    </nav>
    <main>
        <div class="content-container">
        <section class="content">
            <div class="img-wrapper">
                <img src="pictures/lightbulb.png"/>
            </div>
            <article>
                <p>To, że w lutym 2022 roku znów nie doświadczyliśmy zimy, a zamiast niej, Polskę nawiedziły gwałtowne i niszczycielskie wichury, nie było dla nas zaskoczeniem. Jest to przewidziana przez naukowców konsekwencja zmiany klimatu, którą napędzają światowi emitenci gazów cieplarnianych. Wśród nich istotną grupę stanowią producenci energii wykorzystujący paliwa kopalne, w tym także podmioty zrzeszone w Towarzystwie Gospodarczym Polskie Elektrownie.</p>
                <p>To co nas zaskoczyło w lutym 2022, to bezprecedensowy poziom agresywności propagandy stosowanej przez 5 z instytucji zrzeszonych we wspomnianym Towarzystwie. Chodzi oczywiście o „kampanię żarówkową”, zorganizowaną i opłacaną przez Tauron Wytwarzanie, Enea Wytwarzanie, Enea Połaniec, PGE GiEK oraz PGNiG Termika – wszystkie te przedsiębiorstwa to „córki” (a więc są zależne od) większych spółek kontrolowanych przez Skarb Państwa, które wspólnie dominują na polskim rynku wytwarzania i sprzedaży energii elektrycznej.</p>
                <p>„Opłata klimatyczna Unii Europejskiej to aż 60% kosztów produkcji energii”, możemy przeczytać na grafikach, które znalazły się na banerach w setkach polskich miast i miasteczek, a także wyeksponowane zostały na najpopularniejszych polskich internetowych portalach informacyjnych i rządowych witrynach. Poniżej napisu przedstawione jest zaś równanie: „Polityka klimatyczna UE = droga energia, wysokie ceny”. Tyleż prostoliniowemu, co mijającemu się z prawdą przekazowi towarzyszy coś w rodzaju wykresu w kształcie żarówki, która zdaje się jarzyć na niebiesko. Ten wzbudzający jednoznaczne skojarzenia kolor (a żeby nikt nie miał wątpliwości dodano także żółte gwiazdki) ma obrazować udział „opłaty klimatycznej UE” w kosztach produkcji energii. Żarówka kojarzy się nie tylko z energią elektryczną, ale także ze zdolnością do rozjaśniania mroku, górnolotnie można ją nawet powiązać z terminem „oświecenie”. Jednak ta konkretna żarówka, ta z reklam i bilbordów, za które spółki skarbu państwa zapłaciły nawet ponad 12 milionów złotych, zdaje się być pierwszą w historii, która zamiast rozjaśniać, zaciemnia obraz rzeczywistości. To co oświetleniowcom wydaje się trudne do wyobrażenia, odbiorcom i twórcom materiałów promocyjnych znane jest od dawna, a nazywa się świadomą dezinformacją. Z takim właśnie zjawiskiem mamy do czynienia w tym przypadku. Najdalej w tym procederze posunął się Tauron, który w mailu zaadresowanym do swoich klientów, również za pomocą żarówkokształtnego wykresu, przekonywał, iż aż 59% procent ceny prądu płaconej przez gospodarstwa domowe to cena uprawnień do emisji dwutlenku węgla, wynikająca z polityki klimatycznej UE. Takie zdanie jest zwykłym kłamstwem. Sprawa została już zgłoszona do Urzędu Ochrony Konkurencji i Konsumenta. Stwierdzenia zawarte w rzeczonej “kampanii żarówkowej” również dość łatwo rozbroić. </p>
            </article>
        </section>
        <section class="content content-inverted">
            <article>
                <p>Cóż, zacznijmy może od tego, że nie istnieje nic takiego jak „opłata klimatyczna UE”, a ceny energii zależą od dziesiątek istotnych czynników. Gdybyśmy my mieli typować ten najważniejszy, to byłaby to pewnie technologia jej pozyskiwania. System handlu uprawnieniami do emisji EU-ETS, który błędnie nazywany jest, w opisywanej kampanii (a którą jej sponsorzy szumnie nazywają edukacyjną), „opłatą klimatyczną”, nie jest żadną formą podatku ani daniny nakładaną na konsumentów energii. Jest to mechanizm zachęt ekonomicznych, który ma skłonić przedsiębiorstwa wytwarzające energie do przechodzenia na technologie zeroemisyjne, a więc takie, które nie napędzają zmiany klimatu i tym samym nie pogłębiają kryzysu klimatycznego. Mówiąc najprościej: płaci ten kto emituje dwutlenek węgla. Jako, że w Polsce wciąż około 70% energii pozyskiwana jest w wyniku spalania paliw kopalnych, płacą prawie wszyscy. I faktycznie, opłata za uprawnieniauprawnieina do emisji stanowi istotną część kosztów wytwarzania energiienegii metodami skutkującymi uwalnianiem do atmosfery dwutlenku węgla. Dokładne proporcje oszacować jest ciężko, bo zależą one na przykład od sprawności maszyn generujących prąd. Oszacować jednak można szacunkowy udział poszczególnych elementów w rachunkach gospodarstw domowych - koszty zakupu uprawnień do emisji stanowią około 23% przeciętnego rachunku. To, że między faktycznym udziałem opłat za emisję w cenie płaconej przez konsumenta, a tym sugerowanym przez Polskie Elektrownie w ramach “kampanii żarówkowej”, da się zauważyć znaczną dysproporcję, przyznaje sam minister aktywów państowych, wicepremier Jacek Sasin.  </p>
                <p>Całkowicie wolny od tej opłaty jest prąd wytwarzany w sposób przyjazny dla klimatu: w turbinach wiatrowych, panelach słonecznych, czy w elektrowniach atomowych. Przestawienie się na źródła zeroemisyjne jest więc najlepszym i najskuteczniejszym sposobem ochrony polskich gospodarstw domowych przed wzrostem cen energii. Właśnie temu celowi ma służyć wspomniany mechanizm ETS, czyli system handlu uprawnieniami do emisji. W przypadku energii elektrycznej wytwarzanej w Polsce, całość kwoty opłat za uprawnienia trafia do budżetu Polski. W samym tylko 2021 roku z tego tytułuy Skarb Państwa zasiliła kwota ponad 24 miliardów złotych. W zamyśle środki te mają być przez państwowych decydentów wykorzystane na wsparcie zmiany krajowego systemu gospodarczego w stronę neutralności klimatycznej, jednak w przypadku państwa polskiego ciężko stwierdzić, aby ta intencja była spełniana – świadczy o tym najlepiej ciągły brak wielkoskalowych inwestycji w sektorze energetycznym, które w przyszłości pozwoliłby krajowym producentom wytwarzać energię w sposób zeroemisyjny i  obniżyć rachunki swoim klientom o cenę uprawnień do emisji… Oczywiście o ile Ci zechcieliby to uczynić.</p>
                <p>Bo to, co w całej tej sytuacji wydajewydaję się być bowiem najbardziej oburzające, to fakt, że te same spółki, które prostackimi aluzjami próbują się przekonać swoich klientów – w przeważającej większości przeciętne mieszkanki i mieszkańców gospodarstw domowych – że to UE jest odpowiedzialna za wzrastające rachunki,  nałożyły na produkowany w ich elektrowniach prąd rekordowo wysoką marżę. W grudniu 2021 roku marża w przeciętnej polskiej elektrowni na węgiel kamienny wyniosła 340 złotych na megawatogodzinę, co stanowi wzrost o ponad 300% względem września tego samego roku. Szacunkowo spółki wytwarzające energię w ten „brudny” sposób mogły zarobić nawet 4 miliardy złotych w samym grudniu. Nie dziwi więc, że stać je było na to, by lekką ręką wydać kilkanaście milionów na kampanię, która odciąga uwagę konsumentów od ich zarobku. Do Prezesa Urzędu Regulacji Energii został skierowany wniosek o śledztwo pod kątem możliwej manipulacji. Sprawie ma przyjrzeć się również UOKiK.</p>
            </article>
            <div class="img-wrapper">
                <img src="pictures/ETS.png"/>
            </div>
        </section>
        <section class="content">
            <div class="img-wrapper">
                <img src="pictures/coal.png"/>
            </div>
            <article>
                <p>Wychodzi na to, że nikt innyi, a właśnie zarządy PGE, PGNiG, Tauron i Enea wpychają tysiące Polek i Polaków w ubóstwo energetyczne, gdy tymczasem winą za to próbuje się obarczyć w debacie publicznej Unię Europejską i jej politykę klimatyczną. Politykę, która – to trzeba także dodać – rozwijana jest w ramach struktur UE od 20 lat i którą kolejne polskie rządy mogły współkształtować i którą zatwierdziły na wielu etapach jej tworzenia.  </p>
                <p>Skala wyzwania jaka stoi przed Polską i zamieszkującymi ją osobami związanego z koniecznością odejścia od paliw kopalnych oraz osiągnięcia neutralności klimatycznej jest ogromna. Z tego względu musimy działać solidarnie – manipulacja i dorabianie się na ludzkim nieszczęściu nie ma zaś z solidarnością nic wspólnego. Można wręcz powiedzieć, że to podłość godna wyróżnienia… z tego względu w środę 23.02 osoby reprezentujące Młodzieżowy Strajk Klimatyczny udały się do siedzib PGE, PGNiG, Tauron i Enea, aby wręczyć ich przedstawicielom statuetki Złotych Wciskaczy za największy antyklimatyczny kit.</p>
                <p>Wzywamy wszystkie członkinie i członków rad nadzorczych oraz zarządów polskich spółek energetycznych do podjęcia stosownych działań zmierzających do wdrożenia w kierowanych przez nie i nich zakładach technologii zeroemisyjnych oraz neutralizacji innych rodzajów negatywnej presji klimatycznej wywoływanej przez te przedsiębiorstwa – wszystko to z poszanowaniem najlepszego interesu swoich klientek i klientów oraz pracowniczek i pracowników.  Mówiąc wprost, chcemy byście zachowały i zachowali się jak osoby dorosłe, którymi się mienicie i wzięły na siebie odpowiedzialność za swoje decyzje, a nie próbowały obarczyć winą podmioty trzecie. Dajcie nam sprawiedliwą transformację, a nie propagandową manipulację.  </p>
            </article>
        </section>
        </div>
        <section class="sources">
            <h1>Źródła</h1>
            <ul>
                <li><a href="https://instrat.pl/wp-content/uploads/2022/02/Instrat-Policy-Note-01_2022-4-miliardy-w-jeden-miesi%C4%85c.pdf ">Instrat Policy Note 01/2022 “4 miliardy w jeden miesiąc”</a></li>
                <li><a href="https://www.tgpe.pl/pl/a/oswiadczenie-tgpe-z-dnia-15-02-2022-w-sprawie-spotkania-w-pap ">tgpe.pl</a></li>
                <li><a href="https://energia.rp.pl/ceny-energii/art35690451-jacek-sasin-prawda-jest-ze-polityka-klimatyczna-to-ok-30-proc-w-rachunku-ale-to-i-tak-duzo ">energia.rp.pl</a></li>
                <li><a href="https://zielona.interia.pl/eko-technologie/energetyka/news-fundacja-instrat-polskie-elektrownie-w-grudniu-z-marza-w-wys,nId,5830000">Zielona Interia</a></li>
                <li><a href="https://wiadomosci.wp.pl/ponad-12-milionow-na-antyunijna-kampanie-gwiazdki-kazali-domalowac-u-sasina-6736617336326944a">wp.pl</a></li>
                <li><a href="https://zielona.interia.pl/polityka-klimatyczna/news-czy-naprawde-to-ue-odpowiada-za-drogi-prad-w-polsce-ekspert-,nId,5822893">Zielona Interia</a></li>
                <li><a href="https://finanse.gazetaprawna.pl/artykuly/8304917,finanse-emisja-co2-budzet.html">Finanse - Gazeta Prawna</a></li>
                <li><a href="https://demagog.org.pl/wypowiedzi/emisje-co2-a-ceny-pradu-co-decyduje-o-wysokosci-naszych-rachunkow/">Demagog</a></li>
                <li><a href="https://nowymarketing.pl/a/36539,kampania-z-zarowka-co-powinnismy-o-niej-wiedziec">Nowy Marketing</a></li>
            </ul>
        </section>
    </main>
    <footer>
        Młodzieżowy Strajk Klimatyczny / 2022
    </footer>
</body>
</html>